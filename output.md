

# رأی شعبه دیوان عالی کشور








 در این پرونده اقای ی. ا. م. با وکالت خانم م. ا. و. ابادی دادخواست صدور گواهی عدم امکان سازش به طرفیت خانم ز. ت. م. ه تقدیم شعبه *بخش پیشکوه نموده و اظهار داشته در تاریخ ۸۷/۴/۲۶ با خوانده ازدواج نمودم با توجه به عدم تفاهم و عدم تمکین زوجه از دادگاه تقاضای رسیدگی دارم. و همچنین اعسار و تقسیط مهریه به تعداد ۱۳۶۰ عدد سکه بهار ازادی را دارم. وکیل زوج اضافه نموده دادخواست مذکور به دلیل نشوز زوجه می باشد. زیرا حکم تمکین زوجه صادر شده و حاضر به تمکین نشده است. دادگاه در تاریخ ۹۹/۳/۱۹ تشکیل جلسه داده و طرفین را جهت رسیدگی دعوت کرده است. وکیل خواهان درخواست موکل خود را بشرح دادخواست و لایحه تقدیمی بازگو نموده است. خوانده در جلسه دادگاه حاضر نشده است. و دفاعی ننموده است. دادگاه قرار داوری صادر و نظریه داوری را جلب کرده است. و در تاریخ ۹۹/۴/۴ مبادرت به صدور رای در مورد خواسته اعسار و تقسیط مهریه با توجه به گواهی شاهدان نموده است. زوجه اقای ش. م. را به عنوان وکیل به دادگاه معرفی کرده است. زوجه در لایحه دفاعیه اظهار داشته زوج مرا از زندگی مشترک اخراج نمود و مجبور به ترک زندگی مشترک کردند. رای جهیزیه ندارم. نفقه ام را بطور کامل پرداخت ننموده است. مهریه ام را طلب کار هستم حق نصف دارایی و اجرت المثل ایام زندگی مشترک باقی و خواهانم زوجین هر کدام تصویر اظهارنامه های استنادی را پیوست پرونده نمودند وکیل زوجه در لایحه دفاعیه ضمن تکذیب عدم تمکین موکله و نشوز وی اظهارات زوج را در زمینه اینکه زندگی را خود ترک نموده مورد تکذیب قرار داده و اظهار داشته باستناد ارسال پیامکهای ارسال شده هم قبل از دادخواست تمکین و هم بعد از دادخواست تمکین محرز است. که موکله موافق ادامه زندگی مشترک با زوج بوده لذا ادعای عدم تمکین موکله بی اساس است. وکیل زوج اضافه نموده تا زمانی که زوجین با هم زندگی مشترک داشته اند نفقه زوجه پرداخت شده است. و از ابتدای سال ۹۸ هم نشوز زوجه ثابت گردیده است. لذا نفقه به وی تعلق نمی گیرد و در مورد اجرت المثل و نحله و تنصیف دارایی با توجه نشوز زوجه به وی تعلق نمی گیرد درنهایت دادگاه در تاریخ ۹۹/۹/۲۴ مبادرت به صدور گواهی عدم امکان سازش نموده است. و دادگاه در رای صادره زوجه را به دلیل احراز نشوز زوجه مستحق اجرت المثل ایام زندگی مشترک و نحله و تنصیف دارایی و نفقه ندانسته است. سپس زوجه بشرح لایحه خود که عمدتا ناظر به عدم تعیین تکلیف در مورد حقوق مالی ناشی از زوجیت از قبیل اجرت المثل ایام زوجیت و نحله و نصف دارایی و نفقه است. معترض است. و دادخواست تجدیدنظرخواهی تقدیم کرده که پرونده جهت رسیدگی به شعبه *ارجاع شده است. دادگاه تجدیدنظر نواقص تحقیقاتی را برابر صورت جلسه مورخ ۹۹/۱۱/۲۵ ذکر نموده و پرونده را جهت رفع نواقص مذکور به دادگاه بدوی اعاده نموده است. برابر گزارش تحقیقات محلی مرجع انتظامی زوجین تا اوایل سال ۹۹ با یکدیگر زندگی مشترک داشته اند و بعد از ان با توجه به ناسازگاری زوج نسبت به زوجه وی را از زندگی مشترک اخراج نموده است. دادگاه وضعیت اموالی که زوج در زمان زوجیت تحصیل نموده است. را از مراجع مربوطه استعلام نموده است. و جوابهای موارد استعلام شده واصل و پیوست گردیده است. سپس دادگاه تجدیدنظر استان *در تاریخ ۱۴۰۰/۵/۱۸ مبادرت به صدور رای به تایید دادنامه تجدیدنظرخواسته نموده است. متعاقبا زوجه بشرح لایحه وکیل خود نسبت به رای صادره مذکور معترض است. و با توجه به عدم تعیین حقوق مالی اجرت المثل و نحله و نصیف دارایی و نفقه تقاضای فرجامخواهی از دیوان عالی کشور نموده که پرونده جهت رسیدگی به شعبه *ارجاع که در نوبت رسیدگی هیات شعبه به موضوع رسیدگی وطی دادنامه شماره *۸/۸/۱۴۰۰بشرح زیر انشا رای نموده است. 










 درخصوص دادخواست فرجامخواهی خانم ز. ت. م. ه با وکالت اقای ش. ا. م. نسبت به رای شماره *مورخ ۱۴۰۰/۵/۱۸ شعبه *متضمن تایید دادنامه شماره ۰۸۸۴ مورخ ۹۹/۹/۲۴ شعبه *بخش پیشکوه مبنی بر صدور گواهی عدم امکان سازش به درخواست زوج با توجه به محتویات پرونده فرجامخواهی وارد است. زیرا اولا دادگاه برابر ماده ۲۹ قانون حمایت خانواده هنگام صدور رای طلاق می بایست راجع به حقوق مالی زوجه که ناشی از زوجیت است. تعیین تکلیف نماید. ثانیا عمده اعتراض و فرجامخواهی زوجه نسبت به تشخیص دادگاههای بدوی و تجدیدنظر در عدم استحقاق وی نسبت به اجرت المثل ایام زندگی مشترک و نحله و نفقه و نصف دارایی می باشد. ثالثا نظر به اینکه تنها مستند دادگاه در رای فرجامخواسته در عدم استحقاق زوجه نسبت به حقوق مالی مذکور نشوز زوجه است. و از طرف دیگر دادگاههای بدوی و تجدیدنظر در این خصوص تحقیقات لازم معمول نداشته اند که اساسا ایا زوجه ناشزه است. یا خیر و اگر ناشزه است. از چه تاریخی نشوز وی شروع شده است. زیرا زوجه منکر نشوز خود است. و گزارش مورخ ۹۹/۱۲/۱۲ مرجع انتظامی در رابطه با تحقیقات محلی موید این ادعای زوجه است. لذا ضرورت دارد. ابتدا در پرونده استنادی الزام زوجه به تمکین از دادگاه مربوطه درخواست شود. سپس ضمن تهیه گزارش مفید از ان رفع ابهام گردد. ایا زوج در راستای حکم مذکور درخواست اجراییه نموده است. و در فرایند اجرا ایا زوج منزل و اثاث البیت تهیه نموده و علی رغم ان زوجه از مراجعه به زندگی مشترک امتناع نموده است. یا اینکه زوج با مستمسک قرار دادن رای تمکین می خواهد از مزایای ان برخوردار گردد. سپس اگر نشوز زوجه احراز گردد. از زمان احراز نشوز زوجه استحقاق نفقه و اجرت المثل ایام زندگی مشترک یا نحله را نخواهد داشت ولی این امر نافی استحقاق زوجه در زمانهای قبل نمی شود. به عبارت دیگر اثر نشوز عطف به ماسبق نخواهد شد و حقوق مالی که زوجه در قبل از نشوز داشته است. هنگام طلاق باید مورد محاسبه و در رای صادره تعیین تکلیف گردد. علی هذا رای صادره فرجامخواسته واجد نقص تحقیقاتی در مورد حقوق مالی زوجه است. و قابلیت ابرام ندارد. مستندا به مواد ۳۷۱ و ۴۰۱ قانون ایین دادرسی مدنی رای فرجامخواسته را نقض کرده و پرونده را جهت رسیدگی مجدد در راستای مطالب گفته شده به شعبه *ارجاع می نماید. سپس پرونده جهت رسیدگی مجدد و رفع نقص تحقیقاتی به شعبه *ارجاع شده دادگاه تجدیدنظر جهت تحقیق از طرفین در تاریخ ۱۴۰۲/۳/۹ وقت رسیدگی تعیین کرده و طرفین را دعوت نموده و اظهارات اصحاب دعوی را استماع کرده است. طرفین برابر لوایح تقدیمی و پیوست نمودن اسناد و مدارک استنادی خود در پرونده اظهارات و دفاعیات خود را که عمدتا تکرار مطالب و اظهارات در فرایند دادرسی است. بازگو کردند. دادگاه تجدیدنظر در نهایت در تاریخ ۱۴۰۲/۳/۲۸ مبادرت به صدور گواهی عدم امکان سازش با قید اصلاح دادنامه تجدیدنظر خواسته به شرح رای صادره نموده است. و متعاقبا زوجین دادخواست فرجام خواهی به شرح لوایح پیوست تقدیم نمودند زوجین عمدتا اعتراض به نحوه تعیین تکلیف حقوق مالی زوجه دارند و از دیوان عالی کشور تقاضای فرجام خواهی کرده که پرونده جهت رسیدگی به شعبه *ارجاع شده و مطرح رسیدگی می باشد. 










 هیات شعبه در تاریخ بالا تشکیل گردید. پس از قرائت گزارش اقای ح. م. ه. عضو ممیز و ملاحظه اوراق پرونده در خصوص دادنامه شماره *فرجامخواسته مشاوره نموده چنین رای می دهد: 











# رأی شعبه دیوان عالی کشور








 در خصوص دادخواست فرجامخواهی اقای ی. ا. م. با وکالت اقای ا. ط. نسبت به رای شماره *مورخه ۱۴۰۲/۳/۲۸ شعبه *و دادخواست فرجام خواهی تبعی خانم ز. ت. م. ه نسبت به رای صادره متضمن اصلاح و تایید دادنامه شماره ۰۸۸۴ مورخه ۱۳۹۹/۹/۲۴ شعبه *بخش شیبکوه مبنی بر صدور گواهی عدم امکان سازش ، با توجه به محتویات پرونده فرجام خواهی وارد نمی باشد. زیرا ، رای فرجام خواسته بر اساس مستندات موجود در پرونده و انطباق ان با ماده ۱۱۳۳ قانون مدنی و رعایت الزامات مندرج در ماده ۲۹ قانون حمایت خانواده مصوب ۱۳۹۱ و با توجه به رعایت و اختیار حاصله از شرط ضمن عقد نکاح در تعیین و تشخیص میزان نصف دارایی برای زوجه صادر گردیده است.لذا فرجام خواهی فرجام خواه به کیفیتی نیست که به اساس رای صادره و استنباط و تشخیص دادگاههای بدوی و تجدیدنظر خدشه و خلل وارد اورد. لذا ضمن رد درخواست فرجام خواهی رای فرجام خواسته را مستندا به مواد ۳۷۰ و ۳۹۶ قانون ایین دادرسی مدنی ابرام می نماید. 










 شعبه * 










 رییس شعبه ح. ع. مستشار ح. م. ه. مستشار م. ج. ح. م. 









                            فهرست
                            






شعبه دیوان عالی کشور
 
شعبه دیوان عالی کشور
 


نقد رأی









# رأی خلاصه جریان پرونده








 در تاریخ ۱۳۹۹/۲/۱۰خانم ن. م. ث. بوکالت از طرف اقای م. ن. بطرفیت خانم س. ق. دادخواستی بخواسته تنفیذ فسخ نکاح بعلت فقدان وصف سلامت و هم چنین استرداد هدایای تقدیمی فعلا مقوم به دو میلیون تومان بانضمام کلیه خسارات وارده از جمله برگزاری مراسم عقد و هزینه دادرسی و حق الوکاله وکیل مقوم بمبلغ بیست و یک میلیون ریال تقدیم و در متن دادخواست توضیح داده که موکل طبق سند نکاحیه پیوست در تاریخ ۱۳۹۸/۶/۲ با خوانده ازدواج دائم نموده است. موکل حسب اظهار مدتی است.که متوجه شده زوجه دارای مشکلات اساسی زنانگی و غیر ان می باشد. درحالیکه در عقد نکاح اصل بر صحت و سلامت زوجین بوده و ازدواج فوق بر این مبنا واقع گردیده است.و زوجه و خانواده اش عدم سلامت جسمی خود را از زوج و خانواده ایشان پوشیده و مستور داشته اند. حسب اظهارنامه ارسالی مراتب فسخ نکاح با رعایت فوریت اعمال حق فسخ به اطلاع زوجه رسیده است. فلذا باستناد مواد ۱۱۲۸و ۱۱۳۱قانون مدنی صور حکم به تنفیذ فسخ نکاح و استرداد کلیه هدایای تحویل به خوانده بانضمام جمیع خسارات وارده بشرح ستون خواسته مورد استدعاست. عنداللزوم ارجاع امر به پزشکی قانونی واستعلام از پزشک زوجه و استماع شهادت شهود را دارم. دادخواست مطروح حسب الارجاع در شعبه *ثبت و مورد رسیدگی قرار می گیرد در جلسه رسیدگی مورخ ۱۳۹۹/۳/۲۰که با حضور وکیل خواهان و نیز خوانده تشکیل گردیده وکیل زوج اظهار داشت زوجین در سال۱۳۹۸ازدواج نموده اند و در دوران عقد می باشند و زندگی مشترک نداشته اند خواسته بنده فسخ نکاح بجهت عدم بلوغ جنسی و جسمی زوجه است.و زوجه از نظر جسمی سینه ندارد. و عادت ماهیانه هم نمی شود. و میل جنسی هم ندارد. موکل حدود۴ماه بعد از ازدواج متوجه شده که زوجه عادت ماهیانه نمیشود. و چون سینه هم نداشته به این نتیجه رسیده است.که زوجه مشکل جسمی وجنسی دارد. وموکل برای زوجه اظهارنامه فرستاده برای فسخ نکاح که فوریت امررا رعایت کرده باشد. و خواسته موکل درقسمت استرداد اموال شامل سه عدد النگو ویک گردن بند و گوشواره و یک حلقه بوده و هم چنین موکل برای زوجه مراسم عقد گرفته و دو میلیون تومان هزینه نموده است.که تقاضای استرداد طلاها و هزینه عقد را دارم. زوجه دفاعا اظهار داشت بنده مشکل جنسی و جسمی ندارم. وادعای زوج را قبول ندارم. ضمن اینکه بعد از عقد با هم همخوابگی داشته ایم و زوج بدن من را دیده است.و زوج دنبال بهانه است.و در خصوص طلاها هم قبول دارم. که وی طلاهای مذکوررا برای من خریداری کرده و در اختیار من است.و مبلغ سیزده میلیون تومان برای من طلا خریداری نموده وعقد کرده ایم و زوج یک مراسم عقدکنون گرفت و مخارج ان را هم خودش پرداخت نمود واز مهمانها هم پول جمع کرد ضرر که نکرد هیچ بلکه سود هم نمود. سپس دادگاه زوجه را جهت بررسی وتشخیص سلامت جنسی وجسمی و اینکه ایا عادت ماهیانه دارد. یا خیر به پزشکی قانونی اسفراین معرفی نموده و در جوابیه مورخ ۱۳۹۹/۵/۲۲پزشکی قانونی *اعلام گردیده که حسب معاینه بعمل امده و رویت مشاوره تخصصی درحال حاضر اختلالی احراز نگردید.نیاز به معاینه مجدد ندارد. سپس دادگاه دروقت فوق العاده ختم رسیدگی را اعلام و بموجب دادنامه شماره ۹۸۳ مورخ۱۳۹۹/۵/۲۵ پس از ذکر خواسته خواهان و توضیحات وکیل ایشان و مدافعات خوانده با اعلام اینکه اولا با عنایت باینکه حسب اظهارات وکیل خواهان مبنی بر اینکه در برج ۶سال ۱۳۹۸ با همدیگر ازدواج نموده و ۴ماه بعد از عقد متوجه بیماری خوانده شده و دادخواست فسخ را در تاریخ ۱۳۹۹/۲/۱۱ تقدیم نموده درحالیکه خیار فسخ فوری بوده و چنانچه هر یک از طرفین که حق فسخ دارند فورا اقدام ننماید. حق ایشان ساقط میگردد. و ثانیا حسب گواهی پزشکی قانونی خوانده هیچگونه اختلالی در وی احراز نگردیده لذا دعوی خواهان را غیر وارد تشخیص و حکم به بطلان دعوی خواهان صادر نموده است. پس از ابلاغ رای صادره وکیل خواهان ( زوج ) در مهلت قانونی نسبت به ان تجدیدنظرخواهی نموده که پس از تبادل لایحه و وصول پرونده بمرجع تجدیدنظر *، شعبه *وضوع رسیدگی و طی دادنامه شماره *مورخ۱۳۹۹/۷/۷ با اعلام اینکه استدلال دادگاه بدوی قانونی بوده وتجدیدنظرخواه رعایت فوریت درطرح دعوی فسخ نکاح را ننموده و با گذشت بیش از ۹ماه از ازدواج با تجدیدنظرخوانده دعوی فسخ نکاح را مطرح نموده است.لذا اعتراض تجدیدنظرخواه را غیر موجه و دادنامه تجدیدنظرخواسته را مطابق مقررات قانونی تشخیص و باستناد ماده۳۵۸ قانون ایین ددرسی در امور مدنی با رد تجدیدنظرخواهی دادنامه تجدیدنظرخواسته را تایید نموده است. دادنامه اخیرالذکر در تاریخ ۱۳۹۹/۷/۸ به وکیل زوج ابلاغ شدو نامبرده در تاریخ ۱۳۹۹/۷/۲۳ با تقدیم دادخواست و لایحه فرجامی نسبت به ان فرجامخواهی نموده که پس از انجام تشریفات قانونی و وصول پرونده به دیوان عالی کشور جهت رسیدگی به این شعبه ارجاع گردیده که در نوبت رسیدگی هیات شعبه به موضوع رسیدگی و طی دادنلمه شماره ۹۷۸ مورخ ۱/۱۱/۱۳۹۹ به شرح زیر انشای رای نموده است. 





 فرجامخواهی وکیل فرجامخواه اقای م. ن. نسبت به دادنامه شماره *مورخ۱۳۹۹/۷/۷شعبه *متضمن تایید ان قسمت از دادنامه بدوی شماره *صادره از شعبه *که بموجب ان دعوی تنفیذ فسخ نکاح زوج فرجامخواه بلحاظ عدم رعایت فوریت عرفی در اعمال خیار فسخ محکوم به بطلان اعلام گردیده است.با توجه به جامع اوراق پرونده مالا وارد و موجه است.زیرا وکیل خواهان ( زوج ) بشرح دادخواست ابتدایی و توضیحات در جلسه اول دادرسی با اشاره باینکه زوجه فرجامخوانده بعلت عدم بلوغ جنسی و جسمی و عدم تمایل جنسی و عدم رشد سینه ها و عدم عادت ماهیانه بهنگام عقد نکاح فاقد سلامت جسمی که عرفا وصف مقصود زوج محسوب و عقد نکاح بر مبنای ان واقع گردیده بوده و این عیوب را بهنگام عقد از زوج و خانواده اش مخفی و پنهان نگهداشته است.و زوج پس از اطلاع از ان با ارسال اظهارنامه مراتب فسخ نکاح را به اطلاع زوجه رسانیده است.صدور حکم بر تنفیذ فسخ نکاح فیمابین زوجین را خواستار گردیده و دادگاه بدوی پس از رسیدگی بموجب دادنامه صادره و با استدلال منعکس در ان بلحاظ عدم رعایت فوریت عرفی موضوع ماده۱۱۳۱قانون مدنی حکم بر بطلان دعوی خواهان بدوی ( فرجامخواه ) صادر نموده و مرجع محترم تجدیدنظر هم بموجب دادنامه فرجامخواسته دادنامه فوق الذکر را تایید نموده است.درحالیکه اولا عیوب انتسابی به زوجه از عیوب پنهانی بوده و تشخیص صحت یا عدم صحت ان امر فنی و تخصصی محسوب و صرفا در صلاحیت پزشک متخصص ذیصلاح بوده و مادامیکه صحت این عیوب باثبات نرسیده باشد. اساسا حق فسخ برای زوج ( فرجامخواه ) ثابت و محرز نبوده تا اعمال ان در فوریت عرفی موقعیت قانونی داشته باشد. و از طرفی هم پس از اثبات و احراز صحت عیوب انتسابی به زوجه این عیوب در صورتی موجد حق فسخ برای زوج خواهد بود که زوجه بعلت این عیوب جسمی خود فاقد سلامت که عرفا وصف مقصود درازدواج محسوب بوده بهنگام عقد بوده باشد. مضافا اینکه در تشخیص فوریت اعمال خیار مطابق ماده۱۱۳۱قانون مدنی علم به حق فسخ و فوریت ان ملاک قانونی بوده است.بنابراین رد دعوی خواهان صرفا بعلت عدم رعایت فوریت عرفی در اعمال فسخ نکاح و بدون احراز حق فسخ برای خواهان و علم نامبرده به حق فسخ و فوریت ان توجیه قانونی نداشته و اقتضا داشته که دادگاه بدوا در خصوص علت فسخ بیان شده و وجود حق فسخ نکاح برای زوج و علم نامبرده به حق فسخ و فوریت ان بررسی و تحقیقات لازم معمول و سرانجام بر اساس نتیجه محصله نسبت به صدور رای مقتضی اقدام نماید. ثانیا دادگاه محترم بدوی زوجه فرجامخوانده را جهت بررسی سلامت جسمی و جنسی و اینکه عادت ماهیانه دارد. یا خیر به پزشکی قانونی *معرفی نموده و پس از وصول جوابیه پزشکی قانونی بدون ابلاغ نظریه پزشکی قانونی به طرفین دعوی بلافاصله در وقت فوق العاده مبادرت به صدور رای نموده است.درحالکیه نظریه پزشکی قانونی مصداق نظریه کارشناس را داشته و ضرورت قانونی داشته که دادگاه محترم در اجرای ماده۲۶۰ قانون ایین دادرسی در امور مدنی نظریه پزشکی قانونی را به طرفین دعوی ابلاغ و در صورت وصول اعتراض در مهلت قانونی به اعتراض مطروحه رسیدگی و نسبت به ان اتخاذ تصمیم نماید. و چون وکیل خواهان در لایحه تجدیدنظرخواهی به نظریه کارشناس یعنی به نظریه پزشکی قانونی اعتراض و ارجاع امر به کمیسیون تخصصی پزشکی قانونی را خواستار گردیده لذا اقتضا داشته که دادگاه محترم تجدیدنظر در مقام توجه و رسیدگی به اعتراض مطروحه موضوع را به کمیسیون تخصصی پزشکی قانونی ارجاع و نظریه کمیسیون مذکور را اخذ و پس از انجام اقدامات ضروری و قانونی دیگر نسبت به صدور رای مقتضی اقدام نماید. بنا بمراتب اشعاری دادنامه فرجامخواسته که بدون توجه بمراتب مرقوم در فوق اصدار یافته بعلت نقص تحقیق و رسیدگی قابلیت ابرام نداشته لهذا مستندا به بند ۵ ماده۳۷۱ و بند الف ماده۴۰۱ قانون ایین دادرسی مدنی ضمن نقض ان رسیدگی مجدد به همان دادگاه محترم صادر کننده رای منقوض ارجاع می گردد. تا پس از انجام تحقیقات و رسیدگی های لازم بشرح مرقوم در فوق نسبت به صدور رای شایسته اقدام نماید. پس از اعاده و وصول پرونده به مرجع تجدیدنظر استان *، شعبه *حسب الارجاع وارد رسیدگی شده و در مقام رفع نقص و تکمیل تحقیقات زوجه را جهت معاینه جسمی درخصوص طبیعی بودن رشد اندام یا غیرطبیعی بودن ان و نیز معاینه جنسی و غیره به کمیسیون پزشکی قانونی شهرستان *معرفی نموده و در جوابیه مورخ ۱۴۰۰/۳/۱ پزشکی قانونی اعلام گردیده از صاحب عکس الصاقی معاینه بعمل امد. مدارک و  بررسی شدند. در معاینه بعمل امده در حال حاضر دارای علایم عادت ماهیانه است.و هم چنین پارگی پرده بکارت در ساعت ۶ اناتومیک مشاهده گردید.و من حیث المجموع واجد دستگاه تناسلی زنانه طبیعی است.لیکن حسب بررسی های انجام شده درجات خفیفی از عدم رشد متناسب پستان با سایر صفات ثانویه جنسی مشاهده گردید.و هم چنین لازم بذکر است.نامبرده دارای درجاتی از اختلال هورمونی به نفع کم کاری غده هیپوفیز است.که در صورت درمان دارویی قابل درمان است. متعاقب ان دادگاه در وقت فوق العاده ختم رسیدگی را اعلام و بموجب دادنامه شماره *مورخ ۱۴۰۰/۳/۵ با اعلام اینکه استدلال دادگاه بدوی قانونی بوده و در فرض وجود عیب و موجبات فسخ نکاح تجدیدنظرخواه رعایت فوریت در طرح دعوی فسخ نکاح را ننموده و با گذشت بیش از نه ماه از ازدواج با تجدیدنظرخوانده دعوی فسخ نکاح را مطرح نموده و با توجه به نظریه پزشکی قانونی که دلالت بر سلامت زوجه دارد. لذا اعتراض تجدیدنظرخواه را غیرموجه و دادنامه تجدیدنظرخواسته را موافق مقررات قانونی تشخیص و ضمن رد تجدیدنظرخواهی تجدیدنظرخواه باستناد ماده ۳۵۸ قانون ایین دادرسی مدنی دادنامه تجدیدنظرخواسته را تایید نموده است. دادنامه اخیرالذکر در تاریخ ۱۴۰۰/۳/۶ به وکیل زوج ابلاغ شد و نامبرده در تاریخ ۱۴۰۰/۳/۲۵ با تقدیم دادخواست و لایحه فرجامی نسبت به ان فرجامخواهی نموده که پس از تبادل لایحه و وصول پرونده به دیوان عالی کشور جهت رسیدگی به این شعبه ارجاع گردیده است.لوایح طرفین به هنگام شور قرائت میگردد. 





 هیات شعبه در تاریخ بالا تشکیل گردید. پس از قرائت گزارش اقای ح. ع. عضو ممیز و ملاحظه اوراق پرونده مشاوره نموده چنین رای می دهد: 






# رأی متن رأی








 فرجامخواهی وکیل فرجامخواه اقای م. ن. نسبت به دادنامه شماره *مورخ ۱۴۰۰/۳/۵ شعبه *متضمن تایید دادنامه شماره ۹۸۳ – ۹۹ صادره از شعبه *که بموجب ان حکم بر بطلان دعوی خواهان ( فرجامخواه ) بخواسته صدور حکم بر فسخ نکاح بین او و خوانده ( فرجامخوانده ) اصدار یافته است.با توجه به جامع اوراق پرونده وارد نبوده و توجیه قانونی ندارد. مفاد نظریه بدوی پزشکی قانونی و هم چنین نظریه کمیسیون تخصصی پزشکی در مجموع بر سلامت جسمی و خصوصیات زنانگی زوجه فرجامخوانده دلالت داشته و وجود عیوبی که در نظریه اخیر پزشکی قانونی توصیف گردیده همچون درجات خفیفی از عدم رشد متناسب پستان با سایر صفات ثانویه جنسی و نیز وجود درجاتی از اختلال هورمونی به نفع کم کاری غده هیپوفیز که در صورت درمان دارویی قابل درمان است. اساسا از عیوب اساسی و مهم که سلامت جسمی متعارف و جنسی زوجه را زایل و منتفی نموده باشد. محسوب نبوده تا موجد حق فسخ برای زوج فرجامخواه بوده و زوج بعنوان ذوالخیار قانونا فسخ نکاح فیمابین را داشته باشد. و بدین لحاظ بر اقدام زوج به فسخ نکاح با فرض رعایت فوریت عرفی موضوع ماده ۱۱۳۱ قانون مدنی هیچ اثر حقوقی و قانونی مترتب نخواهد بود از این رو دادنامه های بدوی و فرجامخواسته از حیث نتیجه با لحاظ مجموع اوراق و محتویات پرونده و اظهارات طرفین در مراحل دادرسی و اقدامات و رسیدگی های معموله موجها و مطابق موازین و مقررات قانونی اصدار یافته و ایراد و اشکال موثر در تخدیش بر ارای مرقوم مترتب نبوده و اعتراضات وکیل فرجامخواه در حد و کیفیتی نیست که بمبانی استنباط و تشخیص دادگاه و مالا اساس دادنامه معترض عنه خلل و خدشه ای وارد و موجبات نقض ان را فراهم سازد و چون از حیث رعایت اصول و قواعد دادرسی ایراد موثری در نحوه رسیدگی دادگاه و صدور حکم مشهود نمی اشد لهذا ضمن رد فرجامخواهی فرجامخواه باستناد مواد ۳۷۰ و ۳۹۶ قانون ایین دادرسی مدنی دادنامه فرجامخواسته نتیجتا ابرام میگردد. 





 رییس شعبه *: ح. ع.  مستشار: ح. م. ه.
                    



                            فهرست
                            






خلاصه جریان پرونده
 
متن رأی
 


نقد رأی







